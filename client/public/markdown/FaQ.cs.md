## Dedication

Výstup vznikl za podpory projektu Vývoj centralizovaného rozhraní pro vytěžování velkých dat z webových archivů (identifikační kód projektu DG18P02OVV016), který je financován prostřednictvím dotačního programu MK ČR NAKI.

# FAQ

**K čemu rozhraní slouží?** 
Centralizované rozhraní umožňuje badatelům práci s daty uloženými ve webovém archivu Národní knihovny ČR. Pomocí fasetového (pomocí filtrů) a fulltextového vyhledávání mohou specifikovat své dotazy a získat datasety relevantní pro další výzkum.

**Jak mohu vytvořit dotaz?**
Nejdříve je nutné zadat filtry (parametry webů a dotazů) na úvodní straně. Tím se zúží počet prohledávaných webů. Posléze lze zadat jeden nebo více ze čtyř analytických dotazů (fulltextové vyhledávání, kolokace, frekvence, sítě). Zadáno může být více analytických dotazů současně.

**Co to jsou sklizně?**
Sklizeň je proces sklízení webového obsahu. Existuje několik typů, například celoplošné, výběrové nebo tematické. Více o sklizních Webarchivu se dozvíte [zde](https://www.webarchiv.cz/cs/o-webarchivu) a [zde](http://invenio.nusl.cz/record/432325).

**Jak velké jsou sklizně?** 
Sklizně mají rámcově stovky MB až jednotky GB dat, v závislosti na počtu WARCů, které obsahují.

**Co jsou analytické dotazy?**
Analytické dotazy umožňují vytvořit datové sady na základě parametrů dotazů - jako  fulltextové vyhledávání (najde hledané slovo), kolokace (související slova), frekvence (nejčastější slova), sítě (odkazy vedoucí na jiné stránky).

**V jakém formátu lze datové sety vytvořit?** 
Výsledkem analytických dotazů je export datové sady buď ve formátu .json nebo .csv. 

**Mohu si přinést vlastní data?**
Ne, rozhraní pracuje pouze s daty Webarchivu, která jsou do rozhraní vložena.

**Mohu si odnést výsledné datové sety?**
Ano, datovou sadu je možné si stáhnout a později s ní pracovat. 

Podrobná technická dokumentace a uživatelský manuál je k dispozici [zde](https://github.com/WebarchivCZ/WACloud_Docs)
